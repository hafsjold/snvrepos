<html>

<head>
<meta http-equiv=Content-Type content="text/html; charset=windows-1252">
<meta name=Generator content="Microsoft Word 11 (filtered)">
<title>Elektronisk nyhedsbrev</title>

<style>
<!--
 /* Style Definitions */
 p.MsoNormal, li.MsoNormal, div.MsoNormal
	{margin:0cm;
	margin-bottom:.0001pt;
	font-size:10.0pt;
	font-family:"Times New Roman";}
h1
	{margin:0cm;
	margin-bottom:.0001pt;
	page-break-after:avoid;
	font-size:10.0pt;
	font-family:"Times New Roman";
	font-style:italic;}

a:link, span.MsoHyperlink
	{color:blue;
	text-decoration:underline;}
a:visited, span.MsoHyperlinkFollowed
	{color:purple;
	text-decoration:underline;}
@page Section1
	{size:595.3pt 841.9pt;
	margin:3.0cm 2.0cm 3.0cm 2.0cm;}
div.Section1
	{page:Section1;}
div.artik
	{width:400;  background-color: #E5FFCC;    }
-->
</style>

</head>

<body>

<div class=Section1>

<div class=artik>
<h1>Elektronisk nyhedsbrev</h1>

<p class=MsoNormal>Dette er første gang, hvor vi udsender vores
nyhedsbrev fra Puls 3060 elektronisk. Fra nu af kan du hver den 1/3 - 1/6 &#8209;
1/9 - 1/12 udskrive et nyhedsbrev fra vores hjemmeside www.puls3060.dk/nyheder.
</p>

<p class=MsoNormal>Alle medlemmer, der har oplyst deres
e-mailadresse får nyhedsbrevet direkte som e-mail. Andre kan blot sende de
nødvendige oplysninger om  mailadresse til <a href="mailto:post@puls3060.dk">post@puls3060.dk</a>,
så vil de fremover modtage nyhedsbrevet automatisk.</p>

<p class=MsoNormal>Der er sikkert stadig nogle af vores
medlemmer, der ikke har internetadgang.  Så kender du en træningskammerat, der
derfor ikke får nyhedsbrevet, så gør ham eller hende en lille tjeneste, og
udskriv et ekstra eksemplar til vedkommende.</p>
</div>

<div class=artik>
<h1>Generalforsamling</h1>

<p class=MsoNormal>Den 25. marts havde vi en som sædvanlig
velbesøgt generalforsamling, hvor der i år var indlagt lidt underholdning. Tue
optrådte med sin sækkepibe og fortalte om sækkepibens historie.  På bifaldet at
dømme, var det et meget populært indslag.</p>

<p class=MsoNormal>Bestyrelsen har nu følgende sammensætning:</p>
<p class=MsoNormal>Erik Olsen – formand</p>
<p class=MsoNormal>Carsten Veisig –	næstformand</p>
<p class=MsoNormal>Mogens Hafsjold – kasserer</p>
<p class=MsoNormal>Janne F. Hansen – sekretær</p>
<p class=MsoNormal>Michael Hansen – bestyrelsesmedlem</p>
<p class=MsoNormal>Jan-Erik Larsen – bestyrelsessuppleant</p>
<p class=MsoNormal>Katrin Christiansen – bestyrelsessuppleant</p>
</div>

<div class=artik>
<h1>Idéudvalgets forslag</h1>

<p class=MsoNormal>I tilknytning til generalforsamlingen blev de
mange forslag, der var udarbejdet i idéudvalget, drøftet.</p>

<p class=MsoNormal>Langt størstedelen af forslagene har
bestyrelsen besluttet at føre ud i livet i det omfang, der er ressourcer til
det. Som det vil fremgå efterfølgende i teksten, er mange allerede realiseret
eller under realisering. </p>
</div>

<div class=artik>
<h1>Espergærdeløbet</h1>

<p class=MsoNormal>Espergærdeløbet havde sæsonens første løb den
9/4 med 63 deltagere, der alle fik en festlig start. Også her havde vi fået Tue
til at indlede på sækkepiben.</p>
</div>

<div class=artik>
<h1>Centerløbet</h1>

<p class=MsoNormal>Som det fremgik af presseomtalen blev vores
Centerløb den 29/4 i samarbejde med Espergærde Centret betragtet som en stor
succes, som man forventer bliver gentaget til næste år. Det var dog kun muligt
at etablere dette projekt med en kæmpe indsats fra mange af klubben medlemmer.
Æren for vores succes skal derfor i høj grad tilskrives de mange energiske
hjælpere.</p>
</div>

<div class=artik>
<h1>BT´s halvmaraton</h1>

<p class=MsoNormal>Dette løb er en af vores faste træningsmål.
Denne gang med 9 fra Puls 3060, der gennemført de 21,1 km.</p>
</div>

<div class=artik>
<h1>Begyndertræning</h1>

<p class=MsoNormal>Den 1/5 holdt vi den traditionelle afslutning
for begynderne. Ca. 30 fra løb, Power Walk og stavgang gennemførte og fik
udleveret et skriftlig bevis for deres indsats. Samtidigt gav beviset adgang
til at deltage gratis i 2 Espergærdeløb som belønning.</p>
</div>

<div class=artik>
<h1>Hjerteforeningens motionsdag</h1>

<p class=MsoNormal>Vi deltog den 6/5 i Hjerteforeningens
motionsdag. Også her havde en gruppe medlemmer stillet sig til rådighed som
instruktører i løb, Power Walk og stavgang.</p>
</div>

<div class=artik>
<h1>Alternativ træningsaften</h1>

<p class=MsoNormal>Den 7/6 bliver der afhold en alternativ
træningsaften, hvor der har været mulighed for at melde sig til en udflugt til
den militære træningsbane på Svanemøllens Kaserne.</p>
</div>

<div class=artik>
<h1>Maratonmøde</h1>

<p class=MsoNormal>Igen i år er der flere medlemmer i Puls 3060,
der har planer om den ultimative udfordring – maraton. Denne gang er det bl.a.
New York maraton, der er på banen.</p>

<p class=MsoNormal>Der vil derfor blive forsøgt organiseret et
møde for alle maratoninteresserede, hvor der bliver mulighed for i fællesskab,
at udveksle erfaringer om, hvordan man bedst kan lægge sin strategi.</p>
</div>

<div class=artik>
<h1>Skovtur</h1>

<p class=MsoNormal>Den årlige skovtur er planlagt til den 18/6.
Der kommer nærmere oplysninger om udflugten inden for kort tid.</p>
</div>

<div class=artik>
<h1>Vand og toiletter i sommerhalvåret</h1>

<p class=MsoNormal>Det tilbagevendende problem med manglende
adgang til vand og toiletter ved hallen, ser ud til at være løst. Jan-Erik har
fået en aftale om, at det ene toilet ved indgangen til Hallen vil være uaflåst
i sommerhalvåret.</p>
</div>

<div class=artik>
<h1>Efteråret aktiviteter</h1>

<p class=MsoNormal>De arrangementer, der skal finde sted i
efteråret overvejes i øjeblikket. Der bliver sikkert tale om en foredragsaften,
måske et natløb, bowling og julesammenkomst</p>
</div>

<div class=artik>
<h1>Træneruddannelse</h1>

<p class=MsoNormal>Vi har haft den første deltager på DGI´s nye
løbetræneruddannelse. Tilsvarende forventer vi, når muligheden er der, at få
deltagere på kurser inden for stavgang og Power Walk. </p>
</div>

<div class=artik>
<h1>Idrætsmærket</h1>

<p class=MsoNormal>Bestyrelsen arbejder på at få vores rute i
Egebæksvang godkendt i DGI til idrætsmærket. Det vil betyde, at man kan
erhverve idrætsmærke ved 2 gang i løbet af året at gennemløbe Espergærdeløbet
inden for en given tidsfrist.</p>
</div>

<div class=artik>
<h1>Klubtøj</h1>

<p class=MsoNormal>Vi forhandler i øjeblikket om en aftale med
SameSame på Hovvej om klubtøj. Det bliver i givet fald sådan, at medlemmerne
selv kan købe tøj med Puls3060-logo i forretningen. Samtidigt vil medlemmer af
puls 3060 kunne opnå en pæn rabat på køb af andre tøj- og sportsartikler,
f.eks. sko.</p>
</div>

<div class=artik>
<h1>Aktivitetskalender</h1>

<p class=MsoNormal>Vores aktivitetskalender på hjemsiden bliver
til stadighed opdateret. Her kan du følge med i tid og sted for kommende
aktiviteter.</p>
</div>

<div class=artik>
<h1>Opslagstavlen</h1>

<p class=MsoNormal>På opslagtavlen ved Hallen er der bl.a.
mulighed for t følge med i de mange løb m.v. der bliver arrangeret rundt
omkring, samt se de træningsprogrammer, der også er på hjemmesiden.</p>
</div>

<div class=artik>
<h1>Debat</h1>

<p class=MsoNormal>Du kan benytte vores debatsted på hjemmesiden
– eller kom og tal med bestyrelsesmedlemmer eller træningsledere med
kommentarer, spørgsmål, forslag m.v. når vi f.eks. mødes til træningen. Har du
noget på hjertet, prøver vi at få det afklaret med det samme.</p>
</div>

</div>
</body>
</html>
