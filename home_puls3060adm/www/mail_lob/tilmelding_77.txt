Tilmelding til Halloween-natløb  $Dato

Hej $Fornavn

Puls 3060 er normalt kendt som et hyggeligt sted. Tirsdag den 31. oktober står imidlertid i uhyggens tegne. I anledning af Halloween holder man som noget helt nyt et natløb i Egebæksvang Skov.

Statsskovdistriktet har velvilligt givet tilladelse til, at der bliver afviklet et løb kl. 20.00 på den 5 km lange Espergærdeløbsrute, der i nattens anledning er oplyst med levende lys.

Startstedet er ved indgangen til Egebæksvang Skov på Mørdrupvej v/Gammel Skovvej.

Der er lagt op til en tur med gys rundt i den mørke skov, hvor ruten naturligvis også går forbi kirkegården. Det er ikke godt at vide, hvad skoven gemmer på en Halloween-aften.

På denne aften bliver der naturligvis heller ikke tale om det sædvanlige konkurrenceløb, men noget, der først og fremmest skal være en morsom oplevelse for deltagerne.

Det bliver et arrangement for alle - og for dem der gennemfører løbet, er der lidt varmt at drikke og lodtrækningspræmier ved målet. 

Vi håber at rigtigt mange vil komme og deltage i denne alternative afslutning på sommerperiodens motionssæson. Det er blot at melde sig til - og så på med pandelampen elle find lommelygten frem.

Bliver det en kold tur, kan man slutte af med et bad og omklædning i Espergærdehallen, hvor der også står varm græskarsuppe på dagens menukort. 


Løbsafgiften er 30,- kr. for voksne og 15,- kr. for børn indtil 15 år.


Du kan tilmelde dig elektronisk ved at trykke på dette link https://www.puls3060.dk?p0=$p0 

Efter tilmelding vil du få tilsendt en e-mail med oplysning om betaling og afhentning af løbsnummer.

Hvis du vil vide mere om Halloween-natløbet så tryk på dette link http://www.puls3060.dk?p1=/menu/lobmenu.php&p2=/Lob/nat2006.htm&p3=no

Med venlig hilsen
Puls 3060
    